# Opettajien koodikoulu

Opettajien koodikoulussa tutustutaan ohjelmoinnin keskeisiin taitoihin ja välineisiin esimerkkien kautta. 

Aluksi harjoitellaan [Turtle Roy](https://turtle-roy.herokuapp.com/) -ympäristössä perusasioita. Turtle Royhin löytyy suomenkielinen [pikaohje](http://www.koodikirja.fi/turtle-roy/) Koodikirjan sivuilta.


Sen jälkeen
näytetään, kuinka koodaaja ajattelee, kun hän ratkaisee ongelmia. Esimerkkiongelmana on neliön piirtäminen, josta jatketaan ruudukon piirtämiseen. Lopuksi yleistetään ruudukon piirtämisen ratkaisu soveltumaan minkä tahansa kokoisille ruudukoille. Esimerkissä käytetyt algoritmisen ajattelun taidot kuvataan kaaviolla.

![Taidot esimerkin kautta](img/taidot-esimerkki.png)

Ajattelumallien lisäksi esitellään keskeiset ohjelmoinnin työkalut, jotka ovat oleellisilta osiltaan samat useimmissa ohjelmointikielissä.

![Algoritminen ajattelu](img/algoritminen-ajattelu.png)

Todetaan, että käytännössä ohjelmointi on puoliksi algoritmista ajattelua ja puoliksi "tunkkausta", eli säätämistä välineiden kanssa. Opettelussa kannattaa valita välineet siten, että tunkkaukseen menevä aika ei tapa motivaatiota. Toisaalta valintaan vaikuttaa myös se, kuinka paljon välineessä on opetuksellista syvyyttä ja miten hyvin se tukee luovuutta.

![Ajattelu ja tunkkaus](img/ajattelu-tunkkaus.png)

Tutustutaan ohjelmointiympäristöihin, kuten [Scratch](https://scratch.mit.edu/) ja [Koodaustunti](http://learn.code.org/hoc/1).

Eri opetusvälineiden sijoittuminen tunkkaus- ja ajatteluakselille.

![Opetusvälineet](img/opetusvälineet.png)

Paljon lisää oppimismateriaaleja löytyy [Koodikoulusta](http://koodikoulu.fi) ja [Koodiaapisesta](http://koodiaapinen.fi). Myös [Koodikirjaan](http://koodikirja.fi) kannattaa tutustua.

### Hyviä linkkejä

- Turtle Roy -sivusto: http://turtle-roy.com
- Turtle Royn suomenkielinen referenssi: http://www.koodikirja.fi/turtle-roy/
- Koodikirja: http://www.koodikirja.fi
- Scratch: http://scratch.mit.edu
- Koodaustunti: http://learn.code.org/hoc/1
- Koodiaapinen (osallistu verkkokurssille!): http://koodiaapinen.fi
- Koodikoulu (täällä paljon hyviä harjoituksia): http://koodikoulu.fi
- Koodiaapisen Racket-kurssi: http://racket.koodiaapinen.fi/

